[
  {
    "objectID": "index.html",
    "href": "index.html",
    "title": "Målgruppsanalys",
    "section": "",
    "text": "1 Välkommen till ett stödmaterial för beräkning av målgruppsvolymer i socialtjänsten!\nDetta stödmaterial riktar sig till dig som arbetar med främjande och förebyggande insatser inom eller i samverkan med socialtjänsten. Här får du en introduktion till varför målgruppsanalys är en central del i ett kunskapsbaserat och strategiskt förebyggande arbete.\nMaterialet innehåller information om olika metoder för att uppskatta omfattning och sammansättning av socialtjänstens målgrupper, samt konkreta exempel på hur målgruppsberäkningar kan genomföras i en kommunal kontext. Du hittar också användbara verktyg och lokala tillämpningar som kan ge inspiration i det egna arbetet."
  },
  {
    "objectID": "index.html#socialtjänstens-omställning-och-målgruppsanalys",
    "href": "index.html#socialtjänstens-omställning-och-målgruppsanalys",
    "title": "Målgruppsanalys",
    "section": "1.1 Socialtjänstens omställning och målgruppsanalys",
    "text": "1.1 Socialtjänstens omställning och målgruppsanalys\nDen nya socialtjänstlagen, som träder i kraft 2025, markerar en tydlig förflyttning mot en mer proaktiv, förebyggande och kunskapsbaserad socialtjänst. Syftet med lagändringen är att stärka individens rättigheter, minska behovet av akuta och kostsamma insatser samt främja jämlika livsvillkor genom tidiga och samordnade åtgärder.\nI och med lagens nya inriktning får kommunerna ett ökat ansvar att arbeta strukturerat med tidig upptäckt, planering och samverkan – innan problem eskalerar. Det innebär också att socialtjänsten måste kunna planera sina insatser med utgångspunkt i lokala behov och förutsättningar. För att göra detta krävs en god förståelse för vilka målgrupper som socialtjänsten är till för – inte bara på individnivå, utan genom systematiska analyser av grupper, riskfaktorer och behov i befolkningen.\nFör att kunna planera effektiva och träffsäkra förebyggande insatser behöver vi svar på frågor som:\n• Vilka målgrupper ska socialtjänsten arbeta med?\n• Hur stora är dessa målgrupper i vår kommun?\n• Vad kännetecknar målgrupperna? Var i kommunen finns de?\n• Når socialtjänsten målgrupperna i dagsläget?\n• Vilka typer av insatser riktas mot målgrupperna – och möter dessa insatser målgruppernas behov?\nMålgruppsanalyser är avgörande för att besvara dessa frågor. De ger ett kunskapsunderlag för att identifiera behov, utvärdera befintliga insatser, styra resurser och utveckla arbetssätt som bättre motsvarar lokala förutsättningar. På så sätt blir det möjligt att möta intentionerna i den nya lagen – om en mer förebyggande, behovsanpassad och rättssäker socialtjänst."
  },
  {
    "objectID": "index.html#varför-målgruppsanalys",
    "href": "index.html#varför-målgruppsanalys",
    "title": "Målgruppsanalys",
    "section": "1.2 Varför målgruppsanalys?",
    "text": "1.2 Varför målgruppsanalys?\nFör att socialtjänsten ska få bättre förutsättningar att ställa om till ett mer planeringsinriktat och förebyggande arbetssätt behövs strukturerad och tillförlitlig kunskap om målgruppernas omfattning och sammansättning. Målgruppsanalys är ett konkret verktyg för detta och fyller flera viktiga funktioner i det strategiska arbetet.\nSyftet med målgruppsanalys är att:\n• Uppskatta volymer och trender – Hur stora är målgrupperna, och hur förändras de över tid? Detta ger ett underlag för volymmål och strategisk resursfördelning.\n• Utvärdera träffsäkerhet – Når vi rätt grupper med rätt insatser? Vilka faller utanför?\n• Skifta perspektiv – Från ett inifrån- och verksamhetsstyrt fokus till ett utifrån- och individorienterat perspektiv, där målgruppernas behov blir styrande för hur arbetet utformas.\nMålgruppsanalys hjälper till att synliggöra mönster som annars lätt förblir osedda. Det kan handla om att identifiera geografiska skillnader, utsatta grupper som inte nås av insatser eller om att se var behov uppstår tidigt – så att förebyggande arbete kan riktas dit det gör störst nytta.\nBeroende på lokal kontext, tillgång till data och vad man vill undersöka finns olika metoder för att genomföra målgruppsanalyser. Oavsett tillvägagångssätt utgör de en viktig del i att skapa en mer kunskapsbaserad, effektiv och jämlik socialtjänst."
  },
  {
    "objectID": "index.html#olika-angreppssätt",
    "href": "index.html#olika-angreppssätt",
    "title": "Målgruppsanalys",
    "section": "1.3 Olika angreppssätt",
    "text": "1.3 Olika angreppssätt\nNär socialtjänsten ska utveckla sitt förebyggande arbete finns det flera sätt att analysera och förstå målgrupperna. Två vanliga ingångar är att antingen utgå från förekomst av riskfaktorer i befolkningen eller från det befintliga insatsutbudet. Båda angreppssätten har sina styrkor, och kan med fördel kombineras beroende på syftet med analysen och den lokala kontexten.\n\n1.3.1 Utgå från förekomst av riskfaktorer och behov\nDetta angreppssätt innebär att man först identifierar vilka riskfaktorer som socialtjänsten behöver arbeta förebyggande mot – exempelvis ekonomisk utsatthet, obehörighet till gymnasiet eller psykisk ohälsa. Utifrån dessa definieras relevanta målgrupper, och deras förekomst i befolkningen uppskattas med hjälp av statistik, registerdata eller enkäter. Detta ger ett kunskapsunderlag för att planera ett mer behovsanpassat insatsutbud som motsvarar målgruppernas omfattning och sammansättning.\nFolhälsomyndigheten ger ett exempel på viktiga faktorer för människans hälsa och hur dessa hänger ihop med hjälp av den så kallde Regnbågsmodellen. \nDessa faktorer kan utgöra en grund för analysen kring vilka målgrupper som är relevanta att arbeta med.\n\n\n1.3.2 Utgå från befintligt insatsutbud\nDet andra angreppssättet innebär att man börjar i det som redan görs – socialtjänstens befintliga insatser. Här analyseras varje insats med fokus på vilken målgrupp den är tänkt att nå, vilken typ av problematik den syftar till att förebygga och vilka faktorer den påverkar. Därefter uppskattas med hjälp av statistik, registerdata eller enkäter hur stor den tänkta målgruppen är, vilket kan jämföras med hur många som faktiskt nås i dag. Det kan ge svar på om insatsen behöver utvecklas, skalas upp eller anpassas till fler.\nSyftet med analysen\nOavsett vilket angreppssätt som används syftar målgruppsanalysen till att:\n• Öka träffsäkerheten i insatserna\n• Synliggöra glapp mellan behov och tillgång\n• Ge bättre grund för beslut om prioriteringar och resursfördelning\n• Stärka det förebyggande perspektivet i linje med nya socialtjänstlagen\nBilden nedan illustrerar dessa två angreppssätt och hur analysprocessen kan se ut – från definition av målgrupper till bedömning av volymer och insatser. Det är naturligtvis också möjligt att ta sig an målgruppsanalysen utifrån båda dessa perspektiv samtidigt."
  },
  {
    "objectID": "Introduktion.html#hur-kan-vi-arbeta-med-målgruppsanalys",
    "href": "Introduktion.html#hur-kan-vi-arbeta-med-målgruppsanalys",
    "title": "2  Hur kan vi arbeta med målgruppsanalys?",
    "section": "2.1 Hur kan vi arbeta med målgruppsanalys?",
    "text": "2.1 Hur kan vi arbeta med målgruppsanalys?\nFör att kunna utveckla ett mer behovsanpassat och förebyggande socialt arbete behöver socialtjänsten god kunskap om sina målgrupper. Det handlar både om att veta vilka grupper som ska prioriteras, och att kunna kvantifiera dessa – alltså uppskatta hur stora de är och hur många som nås av befintliga insatser. Nedan presenteras en process i fyra steg som kan användas som vägledning i detta arbete.\n1. Kartlägg målgrupper - Utgå från uppdrag och behov Börja med att definiera vilka målgrupper socialtjänsten har i uppdrag att arbeta med. Det kan handla om lagstiftningens krav, lokala prioriteringar eller identifierade samhällsutmaningar. Det är grunden för hela analysarbetet.\n2. Identifiera sätt att uppskatta målgruppernas storlek När målgrupperna är definierade behöver ni hitta sätt att uppskatta deras volym. Det kan handla om att använda registerdata, statistik, enkäter eller andra informationskällor. Här är det viktigt att anpassa ambitionsnivån efter de resurser och data som finns tillgängliga.\n3. Ta fram analysmodeller Baserat på valda datakällor och analysmöjligheter formuleras analysmodeller som gör det möjligt att uppskatta målgruppernas storlek på ett systematiskt sätt. En analysmodell kan exempelvis vara att beräkna uppskattade målgruppsvolymer i befolkningen utifrån en enkät om riskfaktorer eller utifrån återaktualiserinsgrad inom socialtjänsten. Ibland kan detta göras internt, men ofta krävs samverkan med andra aktörer som exempelvis regionen eller skolan.\n4. Använd analysen för att utveckla insatser Slutligen används resultaten för att jämföra den identifierade målgruppen med de insatser som faktiskt finns tillgängliga. Får rätt personer rätt stöd? Saknas något? Behöver insatser skalas upp eller omformas? Genom att anpassa insatsutbudet utifrån målgruppsanalysen kan socialtjänsten bli mer träffsäker och effektiv i sitt förebyggande arbete.\nSe bilden nedan som en översiktlig processkarta som illustrerar dessa fyra steg – med stödjande frågor att reflektera över i varje del."
  },
  {
    "objectID": "Introduktion.html#kartläggning",
    "href": "Introduktion.html#kartläggning",
    "title": "2  Hur kan vi arbeta med målgruppsanalys?",
    "section": "2.2 Kartläggning",
    "text": "2.2 Kartläggning\nEtt första steg i målgruppsarbetet är att kartlägga de målgrupper socialtjänsten har. Detta styrs först och främst av de lagrum som reglerar socialtjänstens uppdrag. Dessa lagrum lämnar dock ofta utrymme för tolkning när det gäller konkreta målgrupper. Därför kan det behövas ett lokalt arbete i att dels tolka lagtexten och lagens förarbeten, men också i att inom verksamheten diskutera och avgränsa uppdragens målgrupper utifrån forskning och verksamhetserfarenhet. Här kan det finnas viktig information att hämta från verksamhetens systematiska kvalitetsarbete.\nIllustrationen nedan visar ett exempel på kartläggningsprocess från Mölndals stad, som tar utgångspunkt i lagtexter och förarbeten och för att bestämma de grundläggande målgrupperna. För att bryta ner dessa målgrupper i mer operativt relevanta grupper används sedan vägledning från expertmyndigheter, riskfaktorer kopplat till målgruppen samt lokala chefers behov som fångas in via workshops.\n\nExempel på underlag som kan användas för att identifiera relevanta riskfaktorer kopplat till målgrupperna är RISE rapport om risk- och skyddsfaktorer.\nNär kartläggningsarbetet är genomfört finns en bruttolista på relevanta målgrupper som socialtjänsten har i uppdrag att arbeta med. Därefter kommer frågeställningarna kring hur stora målgrupperna är och hur lätt det är att nå dem, vilket analyseras i nästa steg."
  },
  {
    "objectID": "Introduktion.html#kvantifiering-och-analys",
    "href": "Introduktion.html#kvantifiering-och-analys",
    "title": "2  Hur kan vi arbeta med målgruppsanalys?",
    "section": "2.3 Kvantifiering och analys",
    "text": "2.3 Kvantifiering och analys\nI arbetet med målgruppsanalys finns olika nivåer av ambition och tillgång till data. Det viktiga är att utgå från den egna kommunens förutsättningar – både vad gäller kapacitet, tillgång till information och vilka frågor som behöver besvaras. Oavsett nivå kan målgruppsanalys bidra till bättre planering, styrning och utveckling av socialtjänstens förebyggande arbete.\nEn grund för att diskutera verksamhetens arbete med olika målgrupper och behov kan vara resultaten i SKR-undersökningen Skatta läget.\nExempel på verktyg och resurser för analysarbete\n\nLöpande och indikatorbaserad analys\nEn enklare, men värdefull nivå av målgruppsanalys kan bygga på återkommande uppföljning av ett urval indikatorer från tillgängliga källor, såsom verksamhetssystem, statistik från SCB eller annan befolkningsdata. Detta kan ge en löpande bild av utvecklingen i kommunen och bidra till tidig upptäckt av förändringar.\nExempel:\n• Konsumtion av socialtjänstens insatser över tid\n• Årliga målgruppsuppskattningar kopplade till olika insatser\nHär finns ett exempel från Göteborgs Stad kring hur befolkningsstatistik kan användas för att beräkna årsmålgrupper för föräldrastödsinsatser: Göteborgs stad: Beräkning av årsmålgrupper\n• Statistisk analys av befolkningsutveckling, socioekonomiska förutsättningar eller skolresultat\nHär finns ett exempel på hur en dash-board med relevanta indikatorer framtagen av Stockholms stad med utgångspunkt i målgruppen Barn och Unga.\n\n\n\nIndikatorer över socialtjänstens målgrupper\n\n\nFördjupad målgruppsanalys\nI vissa fall behövs en mer djupgående analys för att bättre förstå bakomliggande faktorer, behov eller risker i befolkningen. Här kan både kvantitativa och kvalitativa metoder användas för att komplettera statistiken med fördjupad kunskap om levnadsförhållanden och upplevda behov.\nExempel:\n• Enkätundersökningar för att kartlägga förekomst av riskfaktorer, exempelvis psykisk ohälsa eller föräldraförmåga\n• Intervjuer eller fokusgrupper med ungdomar om livsvillkor, trygghet och tillgång till stöd\n• Analys av sammansatt data från olika verksamheter för att identifiera komplexa behov\nHär finns ett exempel på missiv och enkät kring föräldraskap framtaget av Göteborgs Stad.\n\nGöteborgs stad: Exempel på enkät för att mäta föräldraförmåga *Länk när den är klar\nGöteborgs stad: Exempel på enkätmissiv *Länk när det är klart\n\nKombinerade modeller\nDet mest träffsäkra kunskapsunderlaget får man ofta genom att kombinera flera typer av analyser – en grundläggande indikatorbaserad analys kompletterad med mer kvalitativa eller tematiska studier vid behov. På så sätt kan kommunen följa övergripande trender och samtidigt fördjupa förståelsen där det behövs."
  },
  {
    "objectID": "Introduktion.html#prioritering-och-insatsanalys",
    "href": "Introduktion.html#prioritering-och-insatsanalys",
    "title": "2  Hur kan vi arbeta med målgruppsanalys?",
    "section": "2.4 Prioritering och insatsanalys",
    "text": "2.4 Prioritering och insatsanalys\nEfter att målgrupperna kartlagts och volymberäknats kan det finnas behov av att utifrån de underlagen prioritera vilka målgrupper socialtjänsten ska arbeta med under den närmaste planeringshorisonten.\nEn viktig fråga att beakta i prioriteringsdiskussionen är huruvida det finns insatser för en målgrupp och hur kostnadseffektiv insatsen är.\nInsatsanalys\nFör att det ska vara aktuellt att arbeta med en målgrupp finns det ett behov av tillgängliga insatser som kan möta målgruppens behov. Det kan redan finnas kunskapsbaserade insatser som används eller kan implementeras i verksamheten och här blir det viktigt att ställa sig frågan vad som redan görs för målgrupperna och hur bra det fungerar.\nExempel på en visualiserad insatskartläggning:  En viktig fråga är exempelvis hur väl socialtjänsten når ut med befintliga insatser, här kan det finnas ett behov av att följa upp och kartlägga genomfört arbete för att kunna svara på den frågan.\nHär finns ett exempel på en uppföljningsenkät för föräldraskapsgrupp från Göteborgs Stad Uppföljningsenkät som kan används för att se hur stort deltagande socialtjänsten har i en insats samt hur väl kommunen når målgrupper med olika bakgrund. Detta kan bidra till en diskussion om hur staden ska prioritera satsningar i kommunens olika områden. Här finns också ett exempel på Resultatsammanställning och Tröskelanalys utifrån enkäten.\nOm socialtjänsten vid sin insatskartläggning märker gap i verksamheten i förhållande till målgruppernas behov så kan det finnas behov av att implementera kunskapsbaserade insatser eller att utveckla nya insatser för målgruppens behov.\nEkonomisk analys\nI prioriteringsarbetet kan det också finnas behov av att analysera de ekonomiska aspekterna av att arbeta med en målgrupp eller en insats. Exempelvis kan det vara intressant att undersöka om det finns någon forskning som pekar på kostnadseffektiva insatser för målgruppens behov eller att analysera hur de ekonomiska konsekvenserna för verksamheten påverkas av att insatser kopplat till målgruppens behov görs tidigt eller sent i preventionstriangeln.\nGöteborgs Stad har tagit fram en verksamhetsekonomisk analys av att satsa på föräldrastöd jämfört med att barn och unga aktualiseras för kriminellt beteende inom socialtjänsten och får öppenvård, HVB-, SiS- och/eller Familjehemsplacering. Här finns allt underlag till dessa beräkningar, som går att anpassa efter andra insatser:\n\nGöteborgs stad: Ekonomisk modell för att beräkna vinster av föräldrastöd"
  },
  {
    "objectID": "Analysmodeller.html#stöddokument",
    "href": "Analysmodeller.html#stöddokument",
    "title": "3  Stöddokument",
    "section": "3.1 Stöddokument",
    "text": "3.1 Stöddokument\nHär kan du hitta dokument som kan vara ett stöd i målgruppsanalysen.\n\n3.1.1 Juridiska dokument\n\nExempel på Personuppgiftsbiträdesavtal för delning av data mellan inomkommunala förvaltningar *Ska vara länk när klart"
  }
]